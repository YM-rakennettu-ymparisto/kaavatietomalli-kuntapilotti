# Kaavoituksen kansallinen tietomalli

![Maankäyttöpäätökset-logo](docs/images/maankayttopaatokset_logo_small.png)

Tässä hakemistossa ylläpidetään kehittyvää [digitaalisen kaavoituksen kansallinen tietomallia](https://ym-rakennettu-ymparisto.github.io/kaavatietomalli/). Tietomallin laatimisen lähtökohtana ovat olleet asemakaavoituksen tarpeet, mutta se on tarkoitus olla sovellettavissa myös muuntasoisen kaavoituksen tarpeisiin määrittelemällä ja valitsemalla käyttöön sopivat koodilistat.

Kaavoituksen kansallisen tietomallin määrittelytyö on osa Paikkatietoalusta-hankkeen [Maankäyttöpäätökset-osahanketta](http://maankaytto.paikkatietoalusta.fi/), ja sen ensimmäisen version määrittely toteutetaan osahankkeeseen sisältyvän [Kuntapilotti-projektin](http://maankaytto.paikkatietoalusta.fi/kuntapilotti) yhteydessä.

Maankäyttöpäätökset-hanke edistää alueidenkäytön suunnittelujärjestelmän eli kaavoitusjärjestelmän digitalisaatiota. Hankkeessa tuotetaan muun muassa määritelmä tietomallipohjaiselle asemakaavalle ja rajapintajakelulle sekä tutkitaan erilaisten digitaalisten lähtötietoaineistojen käyttömahdollisuuksia digikaavan laatimisessa. Tavoitteena on auttaa erikokoisia kuntia kaavoituksen digiloikan ottamisessa.

Maankäyttöpäätökset-hanke kytkeytyy keskeisesti ympäristöministeriön maankäyttö- ja rakennuslain kokonaisuudistukseen. Hanketta koordinoi [ympäristöministeriö](http://www.ym.fi/), ja sitä toteutetaan yhdessä kuntien ja muiden sidosryhmien kanssa.

## UML-tietomalli

Tietomallin [UML-malli](uml/kaavoituksen_kansallinen_tietomalli.eap) on laadittu [Enterprise Architect](http://sparxsystems.com/products/ea/) -sovelluksella (versio 13), ja se pohjautuu osittain yleiseen INSPIRE-tietomalliin, joka on julkaistu [INSPIRE Data Specifications](https://inspire.ec.europa.eu/Data-Models/Data-Specifications/2892)-sivustolla.

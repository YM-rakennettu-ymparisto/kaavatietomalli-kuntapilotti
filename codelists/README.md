# Tietomallin koodilistat

codelists-osio esittelee kaavan tietomallissa hyödynnettäviä koodilistoja. Koodilistan avulla määritellään kansallisesti käytettävät yhdenmukaiset termit. Termit laaditaan nyt aluksi asemakaavan tarpeisiin, minkä vuoksi sivulla on sekä Abstract-tason lista (vielä tyhjä) että Finnish-alkuinen koodilista, jolla listataan asemakaavaan liittyvää termistöä. Koodilistat ovat vielä luonnosvaiheessa ja niihin toivotaan kommentteja etenkin kaavoittajien keskuudesta.

Koodilistan sisältöä pääsee tarkastelemaan klikkaamalla nimeä. Esimerkiksi FinnishLandUseKind.md sisältää käyttötarkoitusalueiden koodit. Ota kantaa -kyselyssä esitettiin karsintaa hyvin rajalliseen joukkoon. Tässä listauksessa on esitetty sama ajatus koontiluokkina (joskin hieman laajempana) ja luokittelu valmiisiin alaluokkiin, jolloin nekin säilyvät koneluettavassa muodossa.

Tietomallikaaviossa esitellään, mihin kohteeseen mikäkin koodilista liittyy. Kaavahankkeen tasolla esimerkiksi käytetään listaa kaavatasosta (FinnishSpatialPlanTypeCodeListValue) ja kaavan vaiheista (FinnishSpatialPlanStatusCodeListValue).
